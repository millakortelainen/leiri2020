---
layout: page
title: lerisivu
---
# Algoritmileiri 3.8.–7.8.2020

Oletko 15–18-vuotias, pidät matematiikasta ja haluaisit
oppia ongelmanratkaisua tietokoneella? Tämä leiri on sinua varten!

Leiri järjestetään elokuun alussa Espoossa. Hae mukaan 29.2. mennessä!

## Mitä leirillä tehdään?

Leirillä opimme ohjelmointia ja algoritmien suunnittelua.
Tarkoituksena on antaa hyvä yleiskuva aihepiiristä
ja kannustaa opettelemaan lisää leirin jälkeen.

Toivomme leirille osallistujia monista eri taustoista.
Emme odota aiempaa kokemusta leirin aiheista,
mutta leiri tarjoaa haasteita myös jo alaa tunteville.

Leirin ohjaajat ovat Helsingin yliopiston opettajia ja tutkijoita.

## Leirille hakeminen

Hakuaika leirille on 3.–29.2. Valitsemme osallistujat hakemusten
perusteella maaliskuun puoliväliin mennessä.

[Lähetä hakemus](https://elomake.helsinki.fi/lomakkeet/103339/lomake.html)

Leiri järjestetään Espoossa Hotelli Nuuksiossa.
Leirille osallistuminen (majoitus, ruokailut, opetus) on ilmaista
leirille valituille.

## Tie yliopistoon

Leirillä kuulet myös, millaista on opiskella ja tutkia
algoritmeja yliopistossa. Leirin keynote-puhujat ovat:

**Leena Salmela** on väitellyt tohtoriksi Teknillisestä korkeakoulusta (nyk.
Aalto-yliopisto) 2009. Hän työskentelee akatemiatutkijana Helsingin
yliopiston tietojenkäsittelytieteen osastolla. Leena Salmela tutkii
algoritmeja, jotka käsittelevät biologista dataa. Erityisesti hän on
kiinnostunut algoritmeista merkkijonomuotoiselle datalle, jota on
nykybiologiassa paljon. Kaikkien eliöiden perimä koostuu
DNA-molekyyleistä, jotka voidaan esittää pitkinä merkkijonoina.
Esimerkiksi ihmisen perimä on kolme miljardia merkkiä pitkä jono. Nykyiset
mittalaitteet osaavat kuitenkin lukea kerrallaan vain lyhyitä pätkiä
perimaästä. Perimän kokoaminen näistä palasista muistuttaa ison palapelin
kokoamista. Leena Salmela on tutkinut algoritmeja, joilla näistä
miljoonista lyhyistä palasista kootaan automaattisesti eliön koko perimä.
Perimän tunteminen on keskeistä, kun halutaan ymmärtää, kuinka eliöt
toimivat, miten maapallon elämä on kehittynyt ja mistä sairaudet johtuvat
sekä kuinka ne voidaan parantaa.

**David Weir** (he/him or they/them) is Associate Professor of gravitational wave cosmology, and Academy Research Fellow at the University of Helsinki. He uses large simulations of the first moments after the Big Bang to try to explain how the universe got the way it is today. Employing thousands of computer cores and as much as a million CPU-hours, he is working to model the way in which the events of the early universe leave behind an echo, as a background of gravitational waves. This background can potentially be picked up by future gravitational wave experiments, such as the European Space Agency LISA mission. He is also interested in wellbeing issues, and making academia a kinder place for everyone.

## Edustamaan maailmalle?

Suomesta lähtee joka vuosi lukiolaisjoukkue kansainvälisiin
algoritmiikan olympialaisiin (_International Olympiad in Informatics_).
Vuonna 2021 aloittaa myös uusi tytöille suunnattu kilpailu
(_European Girls' Olympiad in Informatics_).

Saat leirillä tietoa olympialaisista ja voit miettiä,
haluaisitko harjoitella ja osallistua niihin.

## Kysyttävää?

Jos haluat kysyä jotain leiristä, voit lähettää viestin leirin
koordinaattorille (Antti Laaksonen, ahslaaks@cs.helsinki.fi).